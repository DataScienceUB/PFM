# Màster Fonaments de Ciència de Dades
## Proposta de Normativa de TFM

D’acord amb el RD 1393/2007 i el RD 861/2010, els ensenyaments de màster han de concloure amb l’elaboració i la defensa pública 
d’un treball de fi de màster (TFM). Aquest treball té la finalitat d’acreditar que l’estudiant ha integrat els coneixements apresos 
i ha assolit les competències generals i específiques del màster. D’acord amb el document de verificació del títol per part de 
l’Agència de Qualitat Universitària (AQU), el treball ha de tenir un valor de 12 crèdits.

Aquesta normativa desenvolupa la normativa general reguladora del TFM de la Universitat de Barcelona (UB) i l’adapta als aspectes 
específics del Màster de Fonaments de Ciència de Dades  que ofereix la Facultat de Matemàtiques i Informàtica de la UB, implantat 
a partir del curs 2016-17.

+ Sobre l’objecte. 
  + El TFM és una assignatura semestral obligatòria que d’acord amb el pla d’estudis del Màster té un valor de 12 ECTS. 
  + L’activitat formativa del TFM consisteix en la realització, de manera individual o mitjançant un treball en grup, i autònoma, d’un treball de recerca o innovació a proposta d’un o diversos tutors o tutores de TFM, i sota la seva supervisió. Aquest treball ha de permetre que l’estudiant mostri de manera individual i integrada els continguts formatius i les competències adquirides durant la realització del Màster i assoleixi les competències vinculades a l’assignatura TFM, segons el pla d’estudis.
Sobre l’organització.
La Comissió de Coordinació del Màster (CCM) és la responsable de decidir tot el que faci referència al TFM en el marc de la normativa vigent. En cas de produir-se algun conflicte o eventualitat no previst en aquesta normativa, la CCM té la potestat de decidir.
La coordinació de l’assignatura de TFM és responsabilitat del coordinador o coordinadora del Màster, o de la persona en qui delegui. La coordinació de l’assignatura implica l’elaboració del seu pla docent, que és aprovat després per la CCM juntament amb tots els altres plans docents. Implica també la responsabilitat de signar l’acta oficial de qualificacions.
Sobre la matriculació i els períodes d’avaluació.
A efectes de períodes de matrícula i avaluació, en tot allò que no s’especifica en aquesta normativa, el TFM es tracta com a qualsevol altra assignatura del Màster. Tenint en compte el calendari de la Facultat i els aspectes específics d’aquesta assignatura, la CCM determina cada semestre el període de presentació dels projectes, de lliurament de les memòries i de la seva defensa.
En el període corresponent (habitualment octubre i març), l’estudiant ha de presentar el projecte de TFM al coordinador o coordinadora del Màster, o de la persona en qui delegui.. El projecte ha d’incloure:
Títol del treball proposat.
Nom dels tutors o tutores de TFM.
Breu pla de treball.
Vist i plau del tutor o tutora de l’estudiant.
L’assignatura de TFM no té reavaluació. Els projectes tenen una vigència d’un semestre. Els TFM no presentats durant el període d’avaluació establert per la CCM per al semestre corresponent es qualifiquen com a no presentats.
Sobre l’assignació de temes i de tutors.
Com a norma general, cada estudiant, d’acord amb les seves preferències i l’opinió del seu tutor o tutora, es posa d’acord amb un professor o professora de la Facultat per a que es faci responsable de la tutoria del seu TFM. En qualsevol cas, la CCM és la responsable última d’assignar un tutor o tutora de TFM a cada estudiant.
La tutoria d’un TFM pot estar al càrrec d’una o varies persones, però com a mínim una d’elles ha de ser un professor o professora de la Facultat.
L’acceptació de l’encàrrec de dirigir un TFM és potestat del professorat afectat.
La tutoria d’un TFM pot ser parcialment responsabilitat d’una persona professional d’una empresa o institució externa a la UB. En aquest cas, la realització del TFM es farà en el marc d’un conveni entre l’empresa o institució externa i la Facultat d’acord amb la normativa vigent.
Sobre la direcció.
La funció de tutoria de TFM és la de dirigir el treball i orientar l’estudiant durant el període de la seva realització. Aquesta orientació inclou:
Delimitació del tema i plantejament d’objectius
Elaboració del projecte de TFM
Planificació del desenvolupament del TFM
Orientacions documentals i metodològiques
Seguiment del desenvolupament del treball
Obtenció de conclusions
Seguiment de la redacció de la memòria
Pautes per a la defensa
L’activitat de direcció de TFM es reconeix segons la normativa vigent a la UB.
Sobre l’avaluació.
El lliurament de la memòria del TFM es fa informàticament al Campus Virtual en el període establert per la CCM.
La memòria s’ha de realitzar en anglès, ha de seguir un model estàndard i ha de recollir els punts següents:
Portada.
Resum.
Introducció i antecedents. Definició d'objectius i motivació del problema.
Desenvolupament i resultats.
Conclusions.
Bibliografia.
Cada semestre, un cop finalitzat el període de lliurament de memòries, el coordinador o coordinadora del Màster, o  la persona en qui delegui, proposa els tribunals que han de jutjar els treballs presentats. Els tribunals estan formats per tres professors o professores, que ocupen els càrrecs de president, secretari i vocal, i són nomenats pel coordinador o coordinadora del Màster. Tots els membres dels tribunals han de ser professors o professores de la Facultat.
Els tutors o tutores dels treballs que han de ser jutjats per un tribunal no en poden formar part. 
Un cop presentada la memòria, el tutor o tutora de TFM fa arribar a la Secretaria (SED), en un sobre tancat adreçat al president o presidenta del tribunal, un informe confidencial on es valori la realització del treball per part de l’estudiant. Aquesta valoració ha d’incloure una nota de 0 a 10 justificada pel contingut del treball i l’originalitat dels resultats i una altra nota de 0 a 10 per la redacció de la memòria. A més, si el tutor o tutora considera que el treball pot optar a matrícula d’honor, ha de fer arribar a la SED en un sobre tancat adreçat a la CCM una proposta justificada d’opció a matrícula d’honor.
Un cop nomenat el tribunal, el president o presidenta fixa la data i l’hora de les defenses dels TFM assignats al seu tribunal, dins del període establert per la CCM, i ho comunica a la SED, que s’ocupa de fixar el lloc de les defenses i fa la difusió adequada.
6.7. L’estudiant facilitarà al seu tutor o tutora de TFM i a cada membre del tribunal que ho demani, una còpia en paper de la memòria.



