Hem observat que el model de cessió de drets que lliuren els alumnes per poder penjar els TFM al Dipòsit Digital de la UB no fa menció del codi que generen amb la memòria.
Us agrairíem que els facilitéssiu el que us adjuntem que, per defecte, estableix una llicència GPL per al codi, que pengem també al DD. Amb el benentès, naturalment, que hi estiguin d'acord i que no hi hagi cap raó per no fer-ho. En cas que algun alumne, per la raó que sigui, decideixi no difondre el codi, us agrairem que els demaneu que modifiquin el document, indicant clarament si se'ns permet o no penjar-lo. Tot plegat només amb la intenció que nosaltres tinguem clar què podem penjar (la memòria, la memòria i el codi o cap de les dues coses) i que els alumnes siguin plenament conscients també de què farem amb el seu TFM.
De la mateixa manera, si cap alumne decidís difondre el seu codi amb una altra llicència (MIT, Apache, Mozilla, etc.), els agrairíem que ho fessin constar clarament al document de cessió de drets.
Els dos models que us adjuntem són idèntics, només que un atorga una llicència CC BY-SA i l'altre és més restrictiu (CC BY-NC-ND).
Per descomptat, qualsevol variació sobre el que demanem, us correspon a vosaltres i als alumnes, no ens hi fiquem. Només necessitem que el document reflecteixi què podem penjar i com al dipòsit Digital institucional.

Gràcies

Roger Angela i Gambús

CRAI Biblioteca de Matemàtiques i Informàtica
Gran Via de les Corts Catalanes, 585
08007 Barcelona
Tel. +34 934 021 662
